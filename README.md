# Thesis
My Thesis
Проект: " Оцінювання якості музичних сигналів, спотворених мікрофонними масивами "
Куратори проекту:

аспірант Ігор Котвицький (ikotvofficial@gmail.com)
проф. Аркадій Продеус (aprodeus@gmail.com)

Активні учасники проекту: студенти 3-го року навчання

Актуальність та мета проекту. Реальні сигнали спотворюються завадами різного виду, такими як шум і реверберація. Тому актуальними є питання вибору і оптимізації методів одноканальної і багатоканальної корекції музичних сигналів. 
При цьому виникає необхідність побудови оптимальних в заданому сенсі систем корекції, як в реальному часі, так і в пост-обробці. В задачах музичного звукозапису, під час одночасного запису декількох джерел звуку є проблема акустичного відокремлення одних джерел від інших. Відомими рішеннями вказаної проблеми є звукоізоляція, тобто розміщення музикантів в окремих кімнатах студії звукозапису, що однак є завадою взаємодії музикантів в колективі під час запису, які мають бачити та чути один одного під час виконання та запису музичної композиції. Альтернативним звукоізоляції рішенням є просторова обробка з використання мікрофонів із необхідною діаграмою спрямованості для окремого звукозапису кожного джерела звуку, яка дає можливість позбутися потрапляння сигналів одних джерел в приймачі інших. 
Проведено дослідження в роботах [1,2,3], які показали, що при використанні масивів мікрофонів для отримання високої якості мовного сигналу диктора не потрібно говорити прямо в мікрофон. Однак в існуючих на данний момент роботах не було проведено субїективного оцінювання якості акустичних сигналів сигналів, оброблених з використанням масивів мікрофонів.

Тому головна мета даного проекту полягає в проведенні досліджень якості музичних сигналів оброблених масивами мікрофонів у порівнянні з еталонним сигналом. Для якісного розв'язання поставлених завдань важливо забезпечити достовірність результатів оцінювання - а це можливо лише за умови участі в проекті досить великої кількості слухачів тестових сигналів. Тому до участі в проекті запрошуються всі студенти 3-го року навчання.

Перспективи проекту:
Даний проект є другою частиною розрахунково-графічної роботи (РГР) дисципліни "Методи обробки акустичних сигналів" 

В результаті виконання даного проекту студенти:

ознайомляться із методом просторової обробки акустичних сигналів;
ознайомляться із програмним забезпеченням, яке дозволяє моделювати обробку акустичних сигналів масивами мікрофонів;
навчаться описувати технічною мовою суб’єктивні враження від почутого, як це роблять звукорежисери

Технічне завдання:
В експерименті використано комп'ютерні моделі просторово-часової обробки із застосуванням масиву мікрофонів із формувачами характеристики спрямованості (ФХН) на основі сум і затримок (DS) і на основі лінійно обмеженою мінімальної дисперсії (LCMV) [1, 2, 3].
Оцінити якість. (Музика на тлі шуму натовпу).
Для експерименту застосовані зразки записів саксофону шуму відвідувачів ресторану, та їх звуковий суміші. Моделюється ситуація, де необхідно виділити сигнал саксофону із шуму людей.
•	Параметри мікрофонної решітки наступні:
•	Приймачі – це 10 неспрямованих точкових джерел;
•	Антена – лінійна, дискретна, односпрямована;

Параметри тестових сигналів:
	Частота дискретизації дорівнює 44100 Гц;
	Тривалість становить 10 секунд.
Студенти будуть виконувати для трьох співвідношень сигнал/шум (-10 дБ, 0 дБ та 10 дб):
1)	Прослуховування еталонного сигналу (запис інструменту, який необхідно виділити з суміші);
2)	Прослуховування сигналу, записаного в студійних умовах (тип обробки 1)
3)	Прослуховування суміші без застосування просторової обробки (тип обробки 2)
4)	Прослуховування сигналу, виділеного з суміші за допомогою ФХН на основі DS (тип обробки 3)
5)	Прослуховування сигналу, виділеного з суміші за допомогою ФХН на основі LCMV (при 4-х різних параметрах пост-фільтрації) (типи обробки 4-7)
При цьому розглядається три ситуації розташування джерела шуму (столів з глядачами закладу):
-	Перша, друга і третя ситуації – в закладі один стіл з глядачами, що розташований під кутами до джерела музичного сигналу на 15, 45 та 90 градусів (рис. 1);
-	Третя ситуація – декілька столів з глядачами, які розташовані під кутами до джерела музичного сигналу на 45 та 120 градусів (рис. 2).
 
Рис. 1 Схема ситуації, що моделюється для перших трьох випадків
 
Рис. 2 Схема ситуації, що моделюється четвертого випадку

Оцінюється якість музичного сигналу за 5-бальною системою:
5 балів – якість музичного сигналу, що прослуховується схожа з якістю еталонного, завади не чутно;
4 бали – якість музичного сигналу дещо гірша за якість неспотвореного еталону, завади мінімальні;
3 бали – якість музичного сигналу відчутно гірша у порівнянні з еталоном, чутно завади;
2 бали - якість музичного сигналу значно гірша у порівнянні з еталоном, завади майже на рівні корисного сигналу;
1 бал - якість музичного сигналу значно гірша у порівнянні з еталоном, рівень завади дорівнює, або більший за рівень корисного сигналу.
Зазначимо, що при оцінюванні якості дикторської вимови дозволяеться ставити дробові оцінки, наприклад, 3.7 (в Matlab'і вимагається використовувати точку як роздільний знак між цілою та дробовою частинами числа).

2. Комп'ютерні програми для Matlab 
	Програма: Microphone_Array_test_15.m (ситуація з джерелом шуму, що розташований на 15 градусів по відношенню до джерела музичного сигналу);
  Програма: Microphone_Array_test_45.m (ситуація з джерелом шуму, що розташований на 45 градусів по відношенню до джерела музичного сигналу);
	Програма: Microphone_Array_test_90.m (ситуація з джерелом шуму, що розташований на 90 градусів по відношенню до джерела музичного сигналу);

	Програма: Microphone_Array_test_istrp.m (ситуація з ізотропним джерелом шуму).



3. Вихідні дані експерименту
Тривалість експерименту становить 1-5 хвилин, в залежності від обчислювальної потужності комп’ютера. 
По закінченню роботи необхідно передати файли з результатами одному з кураторів проекту. Файл зберігається в папці з головною програмою і має вигляд: «ваше прізвище»_ситуація.mat. 
У висновках звіту необхідно стисло описати суб’єктивні відчуття від прослуховування певного зразка. Наприклад (прослуховування 1 – сигнал чистий, завад не чутно, прослуховування 7 – музичний сигнал має відчутні спотворення, є втрати тональної складової корисного сигналу, сигнал завади майже не помітний).
4. Захист роботи

Відповідаємо:

1. Актуальність завдання, що розв'язується (кому і навіщо це потрібно?)
2. Опис організації досліджень. Коротше - про слухання через навушники, детальніше - про слухання через акустичну систему:
3. Висновки за результатами роботи: 1) що зроблено в роботі; 2) де і для чого можна застосувати результати проведеної роботи; 3) що надалі треба ще додатково зробити або покращити?
4. Якщо пропонуєте конкретні покращення (організація досліджень, комп'ютерні програми) - додайте їх із своїми коментарями.
Етапи виконання проекту:

Старт проекту (видача Технічного завдання)
Передача результатів кураторам проекту
Кінець проекту (оформлення звіту про одержані результати)

Результати проекту:
За результатами виконання проекту буде написано кілька статей, де авторами будуть вказані найбільш активні студенти.




Література:

1.	W. Zhang, P.N. Samarasinghe, H. Chen, T.D. Abhayapala. "Surround by Sound: A Review of Spatial Audio Recording and Reproduction," Applied Sciences, No. 7, 532, 2017, pp. 1-19.
2.	P. Coleman, P.J. B. Jackson, and J. Francombe, “Audio object separation using microphone array beamforming,” 138th Convention, May 7, Warsaw, Poland, 2015.
3.	O. Schreer, G. Thomas, O.A. Niamut, J-F. Macq, A. Kochale, J-M. Batke, J. Ruiz Hidalgo, R. Oldfield, B. Shirley, G. Thallinger, "Format-agnostic Approach for Production, Delivery and Rendering of Immersive Media," Format-agnostic Approach for Production, Delivery and Rendering of Immersive Media“, NEM Summit 2011, Torino, Italy, 27th September, 2011.


